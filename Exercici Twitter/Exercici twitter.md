# Anàlisi de l'interacció a Twitter

### Eleccions Municipals 2023
El propòsit d’aquesta anàlisi és extraure conclusions de dades objectives tretes de l’API de Twitter, per a examinar el comportament entre usuaris en relació amb una temàtica, donant resposta a unes preguntes plantejades a continuació.

Twitter actualment és la seu digital de molt polítics. Els líders dels principals partits polítics de les eleccions generals del 2019 a Espanya, van a buscar l’eco i la viralització en aquesta xarxa social, així ho acredita l'anàlisi fet per Desinformation Politics Lab (UNIR). Ara que s'acosten les eleccions municipals, caldrà investigar i confirmar aquesta suposició inicial en el següent anàlisi.

### Com ha estat el comportament dels usuaris al llarg del període analitzat?

En l’interval de temps, de l’1 al 16 d’abril, ja podem començar a detectar comportaments. Per tal de començar aquest anàlisi, farem una captura dels tweets en el temps, com podem veure en el gràfic 1. Observem la lineal que dibuixa el flux de tweets i en destaca un pic molt alt de 8.930 publicacions el dia 3 d’abril que decau de cop i sobre el 10 d’abril sembla que s’estabilitza als 2.100. Mirant-ho amb perspectiva, tenint en compte que només són 16 dies, ens indica que el flux de tweets és força irregular.

Analitzant-t’ho més al detall, per hores, podem veure que el dia 2 d’abril a les 18 h hi ha un pic que baixa, al seu punt més baix a les 2 h de la matinada i torna a pujar de forma brusca arribant a 792 piulades a les 8 del matí, probablement coincidint amb l’informatiu i en el despertar dels usuaris.

<img width="800" alt="image" src="https://user-images.githubusercontent.com/125387521/235503840-7161bd60-695f-4502-8a85-66f129662ef2.png">

<img width="800" alt="image" src="https://user-images.githubusercontent.com/125387521/235503712-545a701a-50bf-44b9-b579-54693c89a2ca.png">

### Quins d’aquests tweets són els més virals o amb més impressions?

Bé, un cop amb la imatge gràfica d’aquest flux de publicacions, analitzem el perquè de la viralització, sobretot la del dia 3 d’abril. Veiem que hi ha usuaris, com és el cas de @elpais o @wallstwolverine que simplement han realitzat una publicació, però que aquesta ha resultat un gran engagement. Per altre costat, en destaquen dos usuaris, @FroiLannister i @elmundoes, ja que publiquen més que els anteriors, però tenen un pic d’impressions. Respecte a les hores, coincideixen els dos usuaris en la mateixa franja, entre les 21 h i les 22 h.

<img width="700" alt="image" src="https://user-images.githubusercontent.com/125387521/235504566-3be7286a-8f2d-4a17-8520-232268fe3c88.png"><img width="116" alt="image" src="https://user-images.githubusercontent.com/125387521/235504629-11eeed34-4674-46d8-a3b5-23301936a6d4.png">

El tweet que ocasiona el primer pic és; “Albero Garzon, Ada Colau, Monica Garcia, Enrique Santiago, Ribó, Errejón y la propia Yoli… entre todos se levantan más de medio millón de euros al año, pero necesitan que los lelos que tragan sus patrañas les paguen 100000€ para montar Sumar. Ni para eso son capaces de no depender del dinero ajeno.” És una citació de l’usuari @FroilLannister a un vídeo de @sumar, que actualment té 1.002 retweets i 3.458 m’agrades, més de la meitat que el tweet inicial de la Yolanda Díaz, que recull 309 retweets, però té més d'1,6 milions de visualitzacions. En contraposició, el tweet del mitjà de Comunicació El Mundo; “Ada Colau defiende la libertad de expresión después del polémico sketch de TV3 sobre la Virgen del Rocío”, només té 76 tweets i 445 m’agrades, però el vídeo ha estat visualitzat per 515.000 persones. N’extrèiem que els vídeos a xarxes, en tant que les dues piulades en tenien, generen més impressions, però són les opinions arrelades a aquests continguts, com la de @FroilLannister les que tenen més suport dins la plataforma.

### Quins usuaris són els més virals o populars?

La intuïció crida a què els usuaris més virals haurien de coincidir amb els tweets més virals, caldrà comprovar-ho. Els usuaris amb més impressions, que destaquen sobre la resta, en primer lloc, FroilLannister , usuari que coincideix en el tweet més viral analitzat, seguit per WillyTolerdo, i, en tercer lloc, CapTercio. Que a la vegada coincideix amb els tres usuaris més mencionats, @ WillyTolerdo ha estat mencionat 3.284 vegades, en segon lloc, @ FroilLannister amb 1.852 mencions i seguit de @capTercio amb 1.716. Per tant, comprovant-ho amb els seguidors, podríem dir que l’usuari més popular en aquest període de temps de 15 dies, és en Willy amb 217,8 mil seguidors al seu perfil.

Sobta molt quan fem la comparativa amb els seguidors perfils involucrats, ja que comptes com el del @el_pais, que acumula més de 35 milions de followers, o @elmundo, amb més de 16 milions, no tinguin la repercussió que tenen perfils molt més petits que donen la seva opinió sobre certs temes polèmics. Per tant, a Twitter la viralització, no es regeix pels seguidors, com si ho fan altres xarxes com Instagram, sinó pel contingut del tweet.

<img width="800" alt="image" src="https://user-images.githubusercontent.com/125387521/235427683-e2c7351f-1e37-47a0-aed9-d2df670e865a.png">
<img width="800" alt="image" src="https://user-images.githubusercontent.com/125387521/235505450-924194e6-06b2-44d4-9cc5-0be0e63ddad2.png">
<img width="800" alt="image" src="https://user-images.githubusercontent.com/125387521/235505543-489e79ae-068f-4a56-86b1-2988db73ba64.png">

### Com actuen els mitjans de Comunicació?
Com hem pogut veure en els gràfics anteriors, els perfils que tenen més seguidors, són els grans mitjans de comunicació, en el gràfic següent, veiem clarament per sobre dels altres mitjans, Nació Digital, que el dia 8 d’abril arriba a fer 20 tuits, de la mateixa manera que ho fa El Nacional, amb 10 tuits, la meitat. Podríem dir que són els mitjans més polititzats i que parlen més el dia a dia del progrés de les eleccions municipals. El que més sorprèn és la contraposició amb el gràfic 7, ja que el mitjà amb més notorietat, si ens fixem en les impressions, és el 324 de ple, mentre que tant el Nacional com encara pitjor, Nació Digital, envolten aquest mitjà.
<img width="700" alt="image" src="https://user-images.githubusercontent.com/125387521/235505872-3819eaa6-adf5-4503-bf4f-024d14e0779e.png">
<img width="122" alt="image" src="https://user-images.githubusercontent.com/125387521/235505925-1810259b-b8bd-4481-8617-fdabfc2c8a20.png">

<img width="700" alt="image" src="https://user-images.githubusercontent.com/125387521/235506031-1ef5189d-2f72-4092-9925-380999b7a230.png"><img width="102" alt="image" src="https://user-images.githubusercontent.com/125387521/235506086-70a0175c-2ea3-45d1-ae3e-aa1cf89ae991.png">

### Quins són els candidats més mencionats?
Un cop ja tenim un primer anàlisi de com es distribueixen els usuaris a Twitter i les seves dinàmiques, analitzem el més important, els candidats més populars en aquesta xarxa. Clarament en el gràfic 6, respecte a les mencions de terceres persones, la llista s’encapçala per l’alcaldessa Ada Colau, seguida per Basha Chan, Anna Grau, Daniel Sirera, Ernest Maragall i Jaume Coll.

<img width="650" alt="image" src="https://user-images.githubusercontent.com/125387521/235428504-3837f8b3-351e-4dcf-8cfa-fcb48f6d2a01.png">

### Quins són els candidats més regulars a Twitter?
Una vegada tenim els candidats a l’alcaldia ordenats per popularitat, és interessant comparar-ho amb la seva regularitat a xarxes per a saber si la conversa es genera a partir d’interaccions d’ells mateixos o bé, de tercers. Observem que la persona més mencionada, Ada Colau, no ha realitzat cap tuit, de fet amb un cop d’ull a les xarxes, veiem que no és gens regular en publicacions, l’última data de l’11 d’abril del 2021. Al contrari, el que més tuits ha estat realitzant durant el període, ha estat Daniel Sirera, amb 11 tuits, seguit de Basha Changuera amb 9 i Anna Grau, amb 6 publicacions. Aquestes publicacions, tampoc tenen massa repercussió.

<img width="700" alt="image" src="https://user-images.githubusercontent.com/125387521/235506800-23c16e8d-9d70-4df9-bc56-c2d69a23c82d.png"><img width="92" alt="image" src="https://user-images.githubusercontent.com/125387521/235506858-b24d03c5-97bb-48a2-a2b1-f9e11c692151.png">

D’aquests tuits, en destaquen dos per sobre la resta, el primer; “L'única aliança anunciada a hores d’ara és la sociovergència que promet aplicar a Barcelona el model @diba. El risc real per a la ciutat és la suma perillosa de PSC i Junts". Tuit de Ernest Maragall, on cita a un mitjà de comunicació i va contra els seus contrincants. El segon amb més impressions és d'Anna Grau; “Bon dia Barcelona. Mientras Colau se busca la vida en Madrid, yo me he empeñado en volver a Barceola y en qué nadie se tanga que ir porque no puede pagar el alquilar...” Tuit on clarament arrasa contra l’alcaldessa actual.

<img width="800" alt="image" src="https://user-images.githubusercontent.com/125387521/235507585-b3617493-91ce-4e2e-939c-1490ee386a5e.png">


### Quina és l’opinió pública dels candidats?
Recol·lectant els tuits que mencionen a cada candidat, podem obtenir una idea de l’opinió pública i quins d’ells són més assenyalats i quins altres passen desapercebuts. En el cas de l’alcaldessa, si focalitzem en els dos primers tuits més populars on es menciona o bé surt etiquetada Ada Colau, el primer d’ells critica les “superilles”, temàtica molt comentada aquests darrers mesos. Seguit d’una altra crítica generalitzada a tots els candidats. Dels altres candidats, en destaquen també les crítiques a Anna Grau, que sembla ser una de les menys favorites. També en destaca un tuit que cita a @naciodigital, que diu: “No hi ha ningú amb collons per a fotre-li tres trets al cap” Aquesta campanya d’assetjament contra @bashachanguerra és intolerable. És important que hi hagi un pronunciament clar de rebuig per part d’@AdaColau, @ernestmaragall, @xaviertrias, @jaumecollboni”, sobre unes amenaces racistes que va rebre la candidata Basha Chan, i que tornant a l’inici d’aquesta anàlisi, coincideix amb el pic d’impressions al llarg del període.

<img width="800" alt="image" src="https://user-images.githubusercontent.com/125387521/235507185-e69ff3cf-b979-4cc6-9ff9-acfa2bdcac5d.png">

